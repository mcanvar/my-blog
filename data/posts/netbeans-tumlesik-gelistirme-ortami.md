---
title: "NetBeans Tümleşik Geliştirme Ortamı"
slug: "netbeans-tumlesik-gelistirme-ortami"
date: "22/10/2016"
---

NetBeans Tümleşik Geliştirme Ortamı
========================================
1999 yılında Sun Microsystems tarafından alınana kadar bir Java TGO(Integrated Development Environment) projesi olan NetBeans, günümüzde Oracle tarafından geliştirilen, geniş kullanıcı tabanlı, açık kaynak kodlu çapraz-platform bir projedir.

NetBeans Java Dili ile yazılmış bir yazılım geliştirme platformudur. Birincil amaç olarak Java’da yazılım geliştirmeyi amaçlayan ortam ayrıca başka dilleri de destekler. PHP, C/C++, ve HTML5 desteği olan geliştirme ortamının bir diğer tercih sebebi de PHP desteğinin olmasıdır.

Kolay ve etkili bir modüler geliştirme özelliği, kullanılabilirliği yüksek kullanıcı arayüzü tasarımı olan geliştirme ortamı esnek yapısından dolayı büyük projelerde bile tercih edilir. Bütün fonksiyonları modülleri tarafından sunulur, her bir modül iyi dizayn edilmiş bir hizmet sağlar(Örneğin: PHP Modülü). Bu sayede güçlü bir kullanıcı ihtiyacını karşılayan özelleştirilmiş yapıya sahip olur. Bütün bunların yanında NetBeans TGO içerisinde barındırdığı MySQL modülü sayesinde PHP ve Java geliştiricilerine çok kullanışlı bir geliştirme önyüzü sunar.

PHP destek paketi sözdizimi vurgusu, kod tamamlama, olay vurgusu, hata vurgusu, VKS(Versiyon Kontrol Sistemi) sürüm kontrolü, semantik kontrolü, xdebug ile PHP hata ayıklama, PHP birim testi, birçok kod çatısı desteği ve kontrol yapıları için kod katlama özelliklerinin hepsini barındırır.
