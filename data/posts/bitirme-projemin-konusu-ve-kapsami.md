---
title: "Bitirme Projemin Konusu ve Kapsamı"
slug: "bitirme-projemin-konusu-ve-kapsami"
date: "15/09/2016"
---

Bitirme Projemin Konusu ve Kapsamı
========================================
Veri madenciliği algoritmalarından bir veya birkaç tanesinin özelleştirilmesiyle oluşturulan veri motoru sayesinde, sözlükten elde edilen ham verilerin işlenip, üretilen verinin görsel bir arayüz aracılığıyla kullanıcıya servis edilmesidir.



Bu doğrultuda bir eğitim kümesi elde edilir ve insan mantığı ile duygu etiketlemesi yapılır. Veri madenciliği algoritmalarından bir veya birkaç tanesi sayesinde makine öğrenmesi tekniği ile bir algoritma oluşturulur. Sözlükten elde edilen ham veriler işlenir, bu algoritma aracılığı ile işaretlenir ve üretilen veri görsel bir arayüz aracılığıyla kategorik ve duygu ağırlıklı olarak kullanıcıya servis edilir.



Başlangıç olarak proje, Ekşi Sözlük’ün yoğun bilgi yığınında kaybolup, istediği içeriği sayfalarca metin okuyup bulmak istemeyen kullanıcılarına; ihtiyaç duydukları bilgiye daha hızlı ulaşmayı, sürekli güncellenen bilgiler içerisinden en değerli olanlarını süzmeyi, türlere göre etiketlemeyi ve duygu analizi yapılmış girdiyi seçime dayalı olarak bir zaman tünelinde sunmayı hedeflemektedir.



Projenin çerçevesi esnek olarak; hedeflenen özelliklerin yanında yeni özelliklerin birer modül olarak eklenmesi planlanmaktadır. Bu planda değişen olay ve gündem karşısında kelime veri tabanını güncel tutabilen, gerekirse makine öğrenmesini dinamik yapabilen bir yapı da yer alır.
