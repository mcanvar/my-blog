---
title: "GitHub SDP yardımıyla Namecheap'den ücretsiz .me Alan Adı Alımı"
slug: "github-sdp-yardimiyla-namecheapden-ucretsiz-me-alan-adi-alimi"
date: "08/042016"
---

[GitHub Student Developer Pack](https://education.github.com/pack) öğrencilere birçok fırsat sunuyor. Bunlardan birtanesi ise Namecheap alan adı firmasının ücretsiz .me uzantılı alan adı. Bu fırsatlardan yararlanmamız için okulumuzun verdiği öğrenci mail adresi aracılığı ile öğrenci olduğumuzu kanıtlamamız isteniyor.

Üyelik alımından başlayarak kısaca nasıl bir alan adına sahip olup, ad sunucusu(nameserver) bilgilerini güncelleyebiliriz görelim:

1. Yukardaki linkten Get your pack butonuna basarak GitHub kullanıcı giriş sayfamıza ulaşıyoruz.

2. Eğer bir kullanıcı hesabına sahip değilseniz, tıpkı anlatımda ilerlediğimiz gibi “Create an account.” linkinden devam ederek kayıt sayfamıza ulaşın. Formu doldururken okulumuzun bize verdiği mail adresini kullanıyoruz.

3. Bu sayfada bizden bir hesap planı seçmemiz isteniyor. “Free” seçip “Finish sign up” butonuna basarak kaydımızı tamalıyoruz ve sistem bizi öğrenci geliştirici sayfasına geri yönlendiriyor. İşlemlere devam etmeden önce mail hesabımızın gelen kutusunu açıp GitHub doğrulama butonunu kullanarak hesabımızı aktif ediyoruz.

4. “Yes, I’m a student” butonuna tıklayarak devam edeceğimiz aşağıdaki sayfa ile öğrenci olduğumuzu ispatlayacağımız kısma iletiliyoruz.

5. Bu sayfada bizden tam ismimizi, okul adımızı, mezuniyet yılımızı ve GitHub’ı nasıl kullanmayı planladığımızı soran bir formla karşılaşıyoruz. Uygun şekilde doldurup “Submit Request” butonuna tıklayarak işlemimizi sonlandırıyoruz. Git Student Pack Form Git Student Pack Form
   Eğer daha önceden sahip olduğunuz bir GitHub hesabıyla bu adımları geçiyorsanız veyahut kayıt işlemini okul hesabı dışında bir e-posta hesabı ile yaptıysanız GitHub sizden bu aşamada bir e-posta adresi ekleyip doğrulamanızı isteyecek. 

6. Son olarak karşımıza böyle bir ekran geliyor ve kayıt işlemimizi tamamlıyoruz. Artık hesabımızın onaylanması için bekleme sürecine geçiyoruz. Git Submitted Git Submitted 
   Biraz uzun sürebiliyor bu doğrulama süreci. Neden bu kadar uzun bir süre doğrulamak için ayrılmış bilinmez…

7. GitHub hesabımıza öğrenci sıfatı atandığında hesabımızın Plan sayfasında micro planının atandığını ve bu kuponun daha ne kadar süreceğini görüyoruz. Mikro plan öğrenci paketine dahil ve bize 5 adet özel depo oluşturma hakkı veriyor.

8. Artık bir onaylı hesabımız olduğuna göre GitHub öğrenci çantamızdan NameCheaap logosunun yanındaki iki teklife göz atacak olursak; birinci teklifin bize ücretsiz bir .me uzantılı alan adı sağladığını, ikinci teklifin ise alan adı gibi 1  yıllık bir SSL sertifikası sağladığını görüyoruz. “Get access using your unique link” kısmındaki linke tıklayarak devam ediyoruz.

9. Bu size ait link ile açılan sayfadaki arama kutusuna almak istediğimiz alana adını yazıp aratuyoruz. Açılan sayfada .me domainin yanındaki “add” butonuna tıklıyoruz. Sağda beliren “Complete Your Order” butonuna basarak devam ediyoruz.

10. Açılan sayfada e-posta adresimizi yazarak “Finish” butonuna tıklıyoruz. Böylece alan adı kaydımız sağlanmış oluyor.

11. Bize verilen alan adının nameserver bilgilerini değiştirerek başka hosting firmalarındaki hesaplara bağlamak istersek de hesabımız ile NameCheap’e giriş yapıp “Domain List” sekmesinden ilgili domainimizin “Manage” butonuna basıyoruz.

12. Nameservers sekmesinden “Custom DNS” seçeneğini seçiyoruz.

13. Burada açılan kutucuklara eklemek istediğimiz nameserver bilgilerini ekliyoruz. Örneğin birincil DNS adresi için: ns1.meclutcanvar.com.tr, ikincil için ise ns2.meclutcanvar.com.tr gibi.

Sonuç olarak ücret ödemeden nasıl bir domain sahibi olabiliriz görmüş olduk. Bu faydanın yanında Github öğrenci çantasının birçok faydasından yararlanabiliriz. Sizlere o sayfadaki her teklife göz atmanızı ve incelemenizi tavsiye ediyorum.
